# Wnioski z analizy danych o zespołach alternative metal

## Dominujące gatunki muzyczne

Analiza wykresów pokazuje, że najwięcej zespołów w datasetcie przypisuje się do gatunków **Alternative Rock** (ponad 90 zespołów) oraz **Nu Metal** (74 zespoły). To wskazuje, że te dwa podgatunki są dominujące w ramach alternative metal. Niektóre gatunki występują bardzo rzadko – pojawiają się tylko w jednym lub dwóch zespołach, np. _Shoegaze_, _Industrial_ czy _Neo-psychedelia_, co pokazuje różnorodność stylistyczną, ale też niszowość niektórych eksperymentalnych kierunków muzycznych.

## Liczba gatunków przypisanych do zespołów

Większość zespołów ma od 2 do 4 gatunków przypisanych w kolumnie `Genres`. To oznacza, że zespoły często łączą różne style w swojej muzyce. Jeden zespół ma aż 14 gatunków, co może wskazywać na eksperymentalny charakter tego konkretnego zespołu lub trudność w jednoznacznej klasyfikacji brzmienia.

## Struktura nazw zespołów

Analiza długości nazw zespołów pokazuje, że najczęściej spotykane są nazwy jednoczłonowe i dwuczłonowe (możliwe, że podyktowane jest to prostotą i łatwością zapamiętywania). Nazwy trójczłonowe i czteroczłonowe występują rzadziej, a nazwy składające się z pięciu lub więcej słów są wyjątkami - w tym konkretnym datasecie jest to jeden przypadek.

## Rozkład geograficzny zespołów

Analiza pochodzenia pokazuje, że zdecydowana większość zespołów pochodzi z **USA**, co jest spójne z historią gatunku alternative metal. Kolejne kraje to **Wielka Brytania**, **Kanada**, **Australia** i kilka innych krajów europejskich. Widać wyraźną przewagę w krajach anglojęzycznych, co może być związane zarówno z popularnością gatunku w tych krajach, jak i globalną popularnością języka angielskiego.
